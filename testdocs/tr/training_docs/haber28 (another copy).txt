<url>http://www.hurriyet.com.tr/ekonomi/28595624.asp</url>
<title>TMSF, Alp Gürkan ve Kemal Gülman'ın gayrimenkullerini satışa koydu</title>

TMSF, işadamı Korkmaz Yiğit’den olan alacakları nedeni ile, mallarına tedbir koyduğu Soma Holding’in patronu Alp Gürkan’a ait gayrimenkulleri satışa çıkardı. Gürkan'a ait satışa konulan mülklerin toplam değeri 36 milyon TL seviyesinde. Satışa konulan bir dizi gayrimenkul ise işadamı Kemal Gülma'a ait. Gülman'a ait 8 ayrı yerdeki arsalar düzenlenecek ihale ile satılacak.

Geçtiğimiz mayıs ayında 301 işçinin yaşamını yitirdiği madenin sahibi Alp Gürkan'ın mallarına Tasarruf Mevduatı Sigorta Fonu (TMSF) tarafındar tedbir kararı konulmuş. Anılan kararın gereçesini ise, işadamı Kormaz Yiğit'in TMSF'den mal kaçırdığı iddiası ile açılan davadaki belgeler oluşturdu.

O MADENİN SAHİBİNE ŞOK DAVA
İŞTE O GAYRİMENKULLER
TMSF, Gürkan'ın yanı sıra Kemal Gülman'ın da aralarında olduğu bir çok kişi ve şirketin mal varlığına tedbir koydurmuştu.
Alp Gürkan'a ait satışa çıkarılan konutlardan biri İstanbul Ortaköy'de bulunuyor. 5 ayrı bağımsız bölümde oluşan ve boğazı gören binanın toplam değeri 34 milyon lirayı aşıyor. Yine, Gürkan'a ait Spine Tower'da bulunan daire de satışa konuldu. Söz konusu gayrimenkulün değeri 1 milyon 640 bin TL. Gürkar'a ait olan ve satışa konulan son gayrimenkul ise Tarabya'da bulunuyor. Bu gayrimenkulün yarı hisse için 460 bin TL değer biçildi.

Spine Tower'daki gayrimenkule 1,6 milyon TL değer biçildi.
Söz konusu gayrimenkullerin satış ihalesi 20 Nisan günü TMSF binasında yapılacak.

TMSF, SOMA HOLDİNG'İN PATRONU ALP GÜRKAN'IN TÜM MAL VARLIĞINA TEDBİR KOYDU
KEMAL GÜLMAN’IN DA ARAZİLERİ SATILIYOR
Satışa konulan bir kısım gayrimenkul ise işadamı Kemal Gülman’a ait. Gülman’a ait Tuzla’da bulunan 28 bin metrekarelik arsa için 28 milyon lira değer biçildi. Yine Gülman’a ait Gebze Balçık Köyü’nde bulunan 227 bin 161 metrekarelik arsa için ise 49 milyon 975 bin TL değer biçildi. Gülman’a ait olan diğer 6 ayrı arsa konumundaki gayrimenkul için ise toplam 13 milyon lira değer biçildi.

TEDBİR KARARI O DAVA İLE ALINDI
İstanbul 12. Ağırı Ceza Mahkemesi’nde görülen davada 17 sanık bulunuyor. Korkmaz Yiğit'in bir numaralı sanık olarak yargılandığı davada Yiğit’in oğulları Kahraman ve Mert Yiğit, amcaları Gürbüz Yiğit, iş kadını Sema Cıngıllıoğlu, işadamı Kemal Gülman oğlu Lemi Gülman, Soma Holding Yönetim Kurulu Başkanı Alp Gürkan, Metal Yapı’nın sahibi Ömer Saçaklıoğlu, Garanti Koza İnşaat A.Ş.’nin müdür yardımcısı Kemal Kömür gibi isimler bulunuyor. Sanıklar 7 ile 21 yıl arasında değişen sürelerde hapis istemi ile yargılanıyor. İddianamede sanıklar, Korkmaz Yiğit'in TMSF'den mal kaçırmasına aracılık etmekle suçlanıyor. Söz konusu davanın açılmasından sonra TMSF de harekete geçti. Fon, aralarında Alp Gürkan ve Kemal Gülman'ın da olduğu bir çok kişi ve şirketin mallarına tedbir koymuştu.



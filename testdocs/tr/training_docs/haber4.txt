El Arabiya'nın haberine göre, başkent Cezayir yakınlarındaki Kabilye bölgesinde bir yol şantiyesinde çalışan 100 kadar Türk işçisi, Tunus'taki müze katliamından esinlenen Cezayirli IŞİD militanlarının da benzer bir katliam yapabileceğinden endişelenen güvenlik kuvvetleri tarafından geçen cumartesi günü tahliye edildi. Cezayir güvenlik yetkilileri, tahliyenin önlem amaçlı olarak yapıldığını duyurdu. 

Cezayirli bir güvenlik yetkilisi, özellikle yabancıların IŞİD için potansiyel hedef oluşturduğunu belirterek, tahliye önleminin bu çerçevede alındığını bildirdi.

Türk işçilerinin çalıştığı Kabilye bölgesinde geçen yıl bir Fransız turist IŞİD militanları tarafından kaçırıldıktan sonra kafası kesilerek öldürülmüştü.

<url>http://www.bbc.co.uk/turkce/haberler/2015/03/150330_banglades_yazar_cinayet</url>
<title>Bangladeş'te bir yazar daha palalı saldırıda öldürüldü</title>

Bangladeş'in başkenti Dakka'da bir yazarın daha palalı kişilerin saldırısında öldürüldüğü bildiriliyor.
Yaza Waşikur Rahman'ın evine birkaç yüz metre mesafede saldırıya uğradığı belirtiliyor.
Ülkede Şubat ayında da ateist yazar Avijit Roy benzer bir saldırıda yaşamını yitirmişti.
Roy'un öldürülmesinin ardından Bangladeş'in başkenti Dakka'da yüzlerce kişinin katıldığı protestolar düzenlenmişti.
AFP ajansına bilgi veren yerel polis kaynakları, 27 yaşındaki blog yazarı Rahman'ın da kökten dinciliği eleştiren yazılarıyla tanındığını söyledi.
Olay yerinden kaçmaya çalışan iki saldırganın yakalandığı bildiriliyor.
Fransız haber ajansı AFP'ye bilgi veren Bangladeşli blog yazarları ve aktivistler birliği başkanı İmran Sarker, Rahman'ın 'çirkin ördek yavrusu' takma ismiyle yazılar yazdığını belirtti.
Rahman'ı "İleri görüşlü bir yazardı. Düşünce özgürlüğünü savunuyordu" diye tanımlayan Sarker, yazarın radikal dinciliğe karşı çıktığını ifade etti.

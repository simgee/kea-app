<url>http://www.haberler.com/abd-de-ulusal-guvenlik-ajansi-nin-7137030-haberi/</url>
<title>ABD'de Ulusal Güvenlik Ajansı'na Saldırı</title>
ABD'nin Washington kentinde, Ulusal Güvenlik Ajansı'nın merkezine saldırı düzenlendi. Saldırı sırasında çıkan çatışmada bir kişi öldü.
ABD'nin Washington kentinde bir kişi, Ulusal Güvenlik Ajansı'nın (NSA) merkezinin giriş kapısına araçla girmeye çalıştı.

BİR KİŞİ ÖLDÜ, BİR POLİS YARALANDI

ABD'de Ulusal Güvenlik Ajansı (NSA)'nın Maryland eyaleti Fort Mead'deki merkezine baskın girişimi yaşandı. Bir aracın giriş kapısına sert şekilde çarpması sonrası silah sesleri duyuldu. 1 kişinin yaşamını yitirdiği, 1 kişinin yaralandığı belirtildi. Yaralının polis olduğu aktarılıyor.

OLAYA FBI EL KOYDU

Olaya Federal Soruşturma Bürosu'nun el koyduğu, saldırının düzenlendiği noktanın, NSA arazisi olduğu kaydedildi. Olay, ana binanın bulunduğu noktadan uzaktaki girişte meydana geldi. 1917 yılından beri faaliyette bulunan ve orduya bağlı bir üs konumundaki Fort Meade yerleşkesinde 11 bin asker, 29 bin sivil yaklaşık 40 bin kişi çalışıyor. Fort Meade'da orduya bağlı 95 birimin tesisleri bulunuyor.

ÇOK İYİ KORUNUYOR

Dünyanın en iyi korunan birimlerinin başında gelen NSA, ABD ve diğer ülkelerdeki önemli telefon konuşmalarını kaydedip depoladığı ileri sürülen bir güvenlik kurumu.

DAHA ÖNCE DE SİLAH SESLERİ DUYULMUŞTU

Mart ayının başlarında NSA yakınlarında yine silah sesleri duyulmuştu. Kurşunlardan birinin NSA yerleşkesindeki bir binaya isabet etmesi sonucu polis, 35 yaşındaki Hong Young isimli şahsın otomobilini durdurmuş, kurşunun Young'ın silahından çıktığını belirlemişti. Olayın ardından Young tutuklanmıştı.

FBI "TERÖR BAĞLANTILI DEĞİL" DİYOR

Associated Press'in haberine göre; FBI, olayın terör bağlantılı olmadığına inanıyor.

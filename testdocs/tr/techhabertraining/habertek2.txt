<url>http://www.bbc.co.uk/turkce/haberler/2015/03/150327_uzay_istasyon</url>
<title>Uluslarası Uzay İstasyonu'nda en uzun kalış rekoru</title>
ABD'li astronot Scott Kelly ve Rus kozmonot Mikhail Kornienko Uluslararası Uzay İstasyonu'nda 12 aylık görev turuna çıkıyor.
Bu, dünyaya 400 km mesafede yörüngede olan istasyonda kesintisiz olarak en uzun süreli kalış olacak.
Bilim adamları uzun süre mikrogravite yaşayan insanların vücudunda ne etkiler meydana geldiği konusunda fikir sahibi olmak istiyor.
Uzay ajansları, sonunda Mars'a bir misyon planladıklarından, bu verinin paha biçilmez olacağını söylüyorlar.

Baykonur'dan yörüngeye
Kelly ve Kornienko Cumartesi günü bir Soyuz araçta Kazakistan'daki Baykonur üssünden uzaya çıkacak.
Kozmonot Gennady Padalka da uçuşa yukarı katılacak, ancak onun turu yalnızca normal süre olan altı ay sürecek.

İstasyona varış kalkıştan yaklaşık altı saat sonra gerçekleşecek.
Kelly ve Kornienko'nun bu uzay istasyonu için bir dayanıklılık rekoru kıracak olmasına rağmen, eski Rus Mir platformunda daha uzun kalanlar olmuştu.

Dört kozmonot Mir'de çeşitli zamanlarda bir yıldan daha fazla yaşadı.
Valeri Polyakov 1994-1995 yılında yörüngede 437,7 gün geçirmişti.
Uluslarası Uzay İstasyonu
Uluslararası Uzay İstasyonu programı, beş katılımcı uzay kuruluşu tarafından oluşturulmuş ortak bir proje.
Bu kuruluşlar ABD Ulusal Havacılık ve Uzay Dairesi, Rusya Federal Uzay Ajansı, Japonya Uzay Araştırma Ajansı, Avrupa Uzay Ajansı ve Kanada Uzay Ajansı.

İstasyonun mülkiyet ve kullanım hakları hükümetler arası antlaşmalar ve sözleşmelerle belirlenmiştir.
İstasyon, Rus Yörünge Bölümü ve Amerika Birleşik Devletleri Yörünge Bölümü olmak üzere iki kısımdan oluşmakta.
İstasyonun yörünge yüksekliği 330 km. ilâ 435 km. arasında değişiyor.
İstasyon zamanla azalan irtifasını arttırmak için Zvezda modülünün motorlarını veya ziyaretçi uzay araçlarını kullanıyor ve bir günde Dünya çevresinde 15,5 tur atıyor.

<url>http://www.haberturk.com/dunya/haber/1072468-cantasinda-devlet-var</url>
<title>Çantasında ‘devlet’ var</title>
IRAK Kürt Bölgesel Yönetimi Başkanı Mesud Barzani, ABD'de yapacağı görüşmelerde 'Bağımsızlık' konusunun gündemde olacağını söyledi.
IRAK Kürt Bölgesel Yönetimi Başkanı Mesud Barzani, gelecek hafta Beyaz Saray’da yapacağı görüşmelerde “bağımsızlık” dosyasını masaya yatıracak.Barzani’nin özel kalem müdürü Fuad Hüseyin, “Kürt devleti dosyasını Başkan Obama’nın önüne koyacağız” dedi.
Habertürk’e konuşan Iraklı Kürt resmi kaynaklar, Kürt bağımsızlığı konusunda, ABD yönetiminin “eskisine göre daha farklı düşündüğü” görüşünü savundu. ABD’li yetkililer, bağımsız bir Kürt devleti için ortamın “henüz” oluşmadığını ve Irak’ın birliğine bir şans tanınmasının daha önemli olduğunu defalarca ifade etmişti. Ancak Kürt kaynaklar, son bir yılda, özellikle IŞİD’e karşı sergilenen mücadelenin ABD’de değişime yol açtığını iddia etti. Bir Kürt yetkili ise “Bizim için Washington ve Ankara’nın tavrı önemli. Umutluyuz” diye konuştu.
Amerikan Kongresi’nde Kürt devletine destek yönünde bir eğilim bulunurken, Beyaz Saray “daha dikkatli” bir politika izlemesiyle biliniyor

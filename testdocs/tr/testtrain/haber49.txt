<url>http://www.haberturk.com/dunya/haber/1072464-akinci-gorevi-devraldi</url>
<title>Akıncı görevi devraldı</title>
KKTC'nin yeni cumhurbaşkanı Mustafa Akıncı görevine resmen başlamış oldu.
KKTC’nin yeni cumhurbaşkanı Mustafa Akıncı, düzenlenen törenle görevine resmen başladı. Akıncı, Cumhurbaşkanlığı Sarayı’ndaki törenle görevi KKTC’nin üçüncü cumhurbaşkanı Derviş Eroğlu’dan devraldı.
Törene; Başbakan Yardımcısı Bülent Arınç, Dışişleri Bakanlığı Müsteşarı Feridun Hadi Sinirlioğlu, Türkiye’nin Lefkoşa Büyükelçisi Halil İbrahim Akça, bakanlar, milletvekilleri ve askeri yetkililer katıldı. Akıncı, BM Genel Sekreteri’nin Kıbrıs özel danışmanı Espen Barth Eide ile gelecek hafta temasa geçeceğini, birlikte yeni müzakere sürecinin altyapısının hazırlanmasına çalışacaklarını söyledi.
Akıncı’yla ortak basın toplantısı düzenleyen Bülent Arınç, “Bizim aramızdaki ilişkiler başka bir ülke ile olan ilişkiler gibi değildir” dedi ve Akıncı’nın göreve başlamasıyla çözüm konusunda daha ümitli hale geldiklerini dile getirdi.

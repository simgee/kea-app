<url>http://www.haberler.com/bodrum-a-30-bin-turist-getirecek-7258885-haberi/</url>
<title>Mein Schiff 3 Gemisi, Bodrum'a 30 Bin Turist Getirecek</title>
Muğla'da, Gemi Yanaşma İskelesi'ne yanaşan 'Mein Schiff 3' adlı gemi, 2 bin 475 turist getirdi. Gemi yıl içinde 30 bine yakın turisti, tur kapsamında ilçeye getirecek.
Muğla'nın Bodrum İlçesi'ndeki Gemi Yanaşma İskelesi'ne yanaşan 'Mein Schiff 3' adlı gemi, 2 bin 475 turist getirdi. Geminin yıl içinde 30 bine yakın turisti, tur kapsamında ilçeye getireceği belirtildi.
2 BİN 475 TURİST GELDİ
Yunanistan'ın Mykonos Adası'ndan gelen 295 metre uzunluğundaki Malta Bayraklı 'Mein Schiff 3', Gemi Yanaşma İskelesi'ne demirledi. 1015 personeli bulunan gemide çoğunluğu Alman 2 bin 475 yolcu olduğu belirtildi.
GÜNEŞİN TADINI ÇIKARDILAR
Gemiden inen yolcular, ilçe merkezinde ve sahilde yürüyüş yaparak güneşin tadını çıkardı. Özellikle hediyelik eşya dükkanlarında alışveriş yapan turistler, tarihi mekanları gezme imkanı buldu.
30 BİN TURİST GETİRECEK
15 güverte, bar ve restoranlar ile eğlence ve dinlenme alanları bulunan dev yolcu gemisinin; tur programı kapsamında bu sezon 12 kez daha Bodrum'a geleceği belirtildi. Yolcu gemisinin bu yolculuklarında ilçeye 30 bine yakın yolcu getirmesi bekleniyor.
Turistler, akşam saatlerinde gemiye binmek üzere iskeleye döndü. Geminin İtalya'nın Katanya şehrine gitmek üzere Bodrum'dan ayrıdı.

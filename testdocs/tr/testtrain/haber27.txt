<url>http://www.haber7.com/avrupa/haber/1357602-bm-yunanistanda-irkciligi-arastiracak</url>
<title>BM, Yunanistan'da ırkçılığı araştıracak</title>
Birleşmiş Milletler (BM) Özel Raportörü Mutuma Ruteere, Yunanistan'da ırkçılık ve ayrımcılığı araştıracak.
BM'den yapılan yazılı açıklamada, Ruteere'nin, Yunanistan'ı ziyaret edeceği ifade edilerek, ülkedeki ırkçılık, ayrımcılık ve hoşgörüsüzlük durumunun, resmi olarak bir uluslararası uzman tarafından inceleneceği belirtildi.

Açıklamada, Ruteere'nin görüşüne de yer verildi. Ruteere, "Bu ziyaret, Yunanistan'daki ırkçılık ve ayrımcılığı ilk elden daha iyi öğrenmemi sağlayacak" değerlendirmesinde bulundu.

Ruteere, 4-8 Mayıs tarihlerindeki Yunanistan ziyareti sonrasında, Atina'da, 8 Mayıs'da basın toplantısı düzenleyecek ve elde ettiği bulguları ve Yunanistan'a yapacağı tavsiyeleri aktaracak.


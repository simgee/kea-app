<url>hhttp://www.haber7.com/guncel/haber/1357585-kacan-gostericiler-silah-dusurdu</url>
<title>Kaçan göstericiler silah düşürdü</title>
Taksim Meydanı'na yürümek isteyen grubun polis müdahalesi sonrası kaçtığı ara sokakta silah bulundu.
Kurtuluş'ta toplanan ve Taksim Meydanı'na yürümek isteyen grubu, polis dağılmaları yönünde uyardı. Buna rağmen ilerleyişini sürdüren gruba, biber gazıyla müdahale edilmesi üzerine grup, ara sokaklara dağıldı. Grubun kaçtığı sokakta düşürülmüş silah buldu.
Taksim Meydanı'na çıkmak isteyen gruba müdahale edilmesinin ardından göstericiler ara sokaklara dağıldı. Polis, bu sırada yolda bir silah buldu. Eylemcilerin yola düşürdüğü tahmin edilen silah üzerinde, Olay Yeri İnceleme Şube Müdürlüğü'ne bağlı ekipler incelemelerde bulundu. Silah, daha sonra İstanbul Emniyet Müdürlüğü Kriminal Polis Laboratuvarı'na gönderildi.
 
Müdahalenin ardından cadde üzerindeki bir binaya kaçan bazı eylemcilerin çatıdan attığı kiremitler, araçlara isabet etti. Araçlarda hasar oluştu.

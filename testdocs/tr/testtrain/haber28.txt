<url>http://www.haberturk.com/gundem/haber/1072449-besiktasta-bir-eylemci-bicaklanarak-yaralandi</url>
<title>Beşiktaş'ta bir kişi bıçaklanarak yaralandı</title>
1 Mayıs İşçi Bayramı İstanbul başta olmak üzere Türkiye'nin dört bir yanında kutlanıyor. İstanbul'da polis ekiplerine 'canlı bomba' uyarısı yapıldı, Beşiktaş'ta polisin sembolik anma teklifini sendikalar kabul etmeyince müdahale yaşandı.
1 Mayıs Emek ve Dayanışma Günü Fulya'dan Beşiktaş Meydanı'na gitmek isteyen gruba polis müdahale etti. Emniyet Müdürü Selami Altınok şu ana kadar 136 kişinin gözaltına alındığını açıkladı.
EDİRNE'DE DAVULLU ZURNALI YÜRÜYÜŞ: Edirne'de, Türk-İş, KESK, DİSK ve bazı siyasi partilerin üyelerinin yer aldığı grup, 80. Yıl Lisesi önünde toplandı. Gruptakiler buradan davul ve zurnaların çaldığı Mehter Marşı eşliğinde, Saraçlar Caddesi'ne doğru yürüyüş yaptı. Zaman zaman slogan atan grup, davul ve zurnanın çaldığı ezgilere de danslarıyla eşlik etti.
CHP İLÇE BİNASINA BİBER GAZI: Yurt çapında olaysız geçen 1 Mayıs'ın en 'hareketli' noktası Beşiktaş oldu. CHP'nin burada bulunan ilçe binasına biber gazı atıldı, içeride kalanlar oldu.
BEŞİKTAŞ'TA YARALAMA: Polisin attığı gazdan k çok gösterici etkilenirken, kaçışanların bir kısmı CHP İlçe Teşkilatı'na sığındı. Bazıları ise Barbaras'a doğru kaçarak ara sokaklara girdi. Bazı gruplar ile polis arasındaki çatışma buralarda sürdü. Çok sayıda gösterici gözaltına alındı. Dağılan grupta yer alan bir gösterici ise otopark çalışanı olduğunu söyleyen bir kişi tarafından karnından bıçaklandı.
SENDİKALAR SEMBOLİK ANMA TEKLİFİNİ KABUL EDİLMEDİ, MÜDAHALE EDİLDİ: Beşiktaş'ta Taksim'e çıkmak isteyen DİSK, KESK TMOB gruplarına polis, 'sembolik anma' yapılması önerisi götürdü. Ancak teklif kabul edilmeyince Çevik kuvvet ekipleri Beşiktaş Meydanı'da bekleyen gruba tazyikli su ve biber gazıyla müdahale etti. Göstericiler ara sokaklara dağıldı. Güvenlik güçleri, zaman zaman ara sokaklardan çıkıp Barbaros Bulvarı'na doğru gelenlere müdahale etti.
KAYSERİ'DE GÜVERCİN UÇURULDU: Aksiyon İşçi Sendikaları Konfederasyonu üyeleri 1 Mayıs Emek ve Dayanışma Günü nedeniyle güvercin uçurup, simit dağıttı. 
İSTİKLAL'DE FUTBOL MAÇI!: Taksim İstiklal Caddesi'nde 1 Mayıs dolayısıyla giriş çıkışlara izin verilmeyince ortaya bu manzaralar çıktı. Bölgedeki iş yerlerinde çalışanlar vakit geçirmek için futbol oynadı. 
ADANA'DA POLİSE GÜL SUYU: ADANA'da, Türkiye Kamu Çalışanları Sendikaları Konfederasyonu (Kamu-Sen) tarafından gerçekleştirilen 1 Mayıs mitinginde, toplumsal olaylarda biber gazıyla gündeme gelen polislere, Ispartalı üyelerin getirdiği gül suyu sıkıldı.
İSTANBUL EMNİYET MÜDÜRÜ TAKSİM'DE: İstanbul Emniyet Müdürü Selami Altınok, Taksim’de   görev yapan polisleri denetliyor. Taksim Meydanı’ndan Galatasaray Lisesi’nin olduğu alana kadar yanındaki müdürler ile birlikte gelen Altınok, görev yapan polislere başarılar diledi. Altınok şu ana kadar 136 kişinin gözaltına alındığını açıkladı.
KURTULUŞ'TA TOMA'LI, BİBER GAZLI MÜDAHALE: Feriköy ve Kurtuluş civarında toplanan bir grup Taksim'e yürümek istedi. Güvenlik önlemi alan polis gruba biber gazı ve TOMA'yla müdahale etti. 
Tarlabaşı Bulvarı üzerinde güven...
EYLEMCİLERE LİNÇ GİRİŞİMİ: Beşiktaş Fulya'da bir grup iki eylemciye karşı linç girişiminde bulundu. Polis iki eylemciyi kalabalığın elinden güçlükle kurtararak gözaltına aldı. 
SOMA ŞEHİTLERİNİN BAŞINDA DUA: Manisa'nın Soma ilçesinde maden işçileri, geçen yıl yaşanan faciada hayatını kaybeden meslektaşlarının mezarı başında dua etti. Türkiye Maden İşçileri Sendikası önderliğinde 1 Mayıs Emek ve Dayanışma Günü'nü kutlamak üzere İzmir'e gidecek olan maden işçileri, ilk olarak Soma Belediyesi Mezarlığı'ndaki Maden Şehitliği'ni ziyaret ederek dua okudu.
İSTANBUL'DA KAÇ KİŞİ GÖZALTINA ALINDI?	İSTANBUL'DA KAÇ KİŞİ GÖZALTINA ALINDI?
BEŞİKTAŞ'TA POLİSE TAKVİYE EKİP: Beşiktaş Fulya'da polise destek sevk ediliyor. Polis telsizlerinden takviye yapılması için anons geçti. Okmeydanı'nda ise 150 kişilik gruba polis müdahale etti. 
İZMİR'DE ADRES GÜNDOĞDU MEYDANI: İzmir'deki kutlamaların adresi Gündoğdu Meydanı. Meydanın iki tarafta bulunan girişine 11.30 itibarıyla başladı. Kutlamalar saat 13.00 itibarıyla başlayacak. İşçi örgütleri ve sendikalarına bağlı guplar ellerinde pankartlar ve dövizlerle alanı dolduruyor. Meydana girişte polisle sendika ve STK temsilcileri arasında kısa süreli sözlü gerginlik yaşandı. 
TAKSİM MEYDANINDA YAŞANDI!	TAKSİM MEYDANINDA YAŞANDI!
HAK-İŞ ATATÜRK ANITI'NA ÇELENK BIRAKTI: Hak-İş adına 50-60 kişilik bir grup Dolmabahçe'den gelerek Taksim Anıtı'na çelenk bıraktı.
YÜZLERİ MASKELİ GRUPLAR BANKALARI TAŞLADI: Beşiktaş'ta yüzü maskeli gruplar çevredeki banka şubelerine taş attı.
TAKSİM'E KAÇAK GİREN GRUPTAKİLER GÖZALTINA ALINDI: Taksime'de kısa süreli gerginlik yaşandı. Kazancı Yokuşu yakınındaki Cengaver Han'dan koşarak çıktı. Komünist Parti üyesi yaklaşık 30 kişi Taksim Meydanı'na girdi. Çevik kuvvet ekipleri, etrafını sardıkları grubu iteleyerek uzaklaştırdı. Ekiplerin müdahalesiyle grubun bir bölümü Kazancı Yokuşu'na doğru kaçarken, bazı kişiler de gözaltına alındı. Atatürk Anıtı'nın bulunduğu noktada kol kola girip çember haline gelen grubun ilerlemesini engellemek için polis önlerine geçti.
Ardından yeniden müdahale başladı. Çok sayıda güvenlik görevlisi gruptakileri plastik kelepçelerle tek tek gözaltına aldı. Çevik kuvvete bağlı polisler de alana geldi. Geceyi de Cengaver Han'da geçirdikleri tahmin edilen grup, hanın üst katlarından da 'Eşitlik ve Özgürlük için Komünist Parti' yazılı pankart da açtı.
Gözaltına alınanlar Emniyet'e götürüldü.
BEŞİKTAŞ'TA POLİS MÜDAHALESİ: Beşiktaş Barbaros Bulvarı'na polis, meydana yürümek isteyen gruba müdahale etti. Beşiktaş Barbaros Bulvarı Sait Çiftçi katılımında toplanan yaklaşık 150 kişilik grup, pankart açarakBeşiktaş Meydanı'na yürümek istedi. Bunun üzerine polis gruba biber gazı ve boyalı mermi ile müdahale etti. Müdahale sonrası göstericiler ara sokaklara kaçarak dağıldı. Grup ile göstericiler arasında kovalamaca yaşandı.
Gerginlik sürerken ara sokakta bir grubun çöp konteynerlerini devirdiği görüldü.
KADIKÖY'DE ARBEDE: Çamlıca gişelerde kontrol noktası oluşturuldu. Metrobüs ve Vapur seferleri Anadolu Yakası'ndan Avrupa Yakası'na yapılmıyor. Kadıköy'de polis ile Eğitim-Sen üyesi bir grup arasında kısa süreli arbede yaşandı.
ANKARA'DA VEKİLLER SIHHİYE MEYDANI'NDA: Ankara'da TÜRK-İş, DİSK, KESK, TBBOB, TTB'ye bağlı gruplar toplandı. Tren Garı önünde toplanarak Talatpaşa ve Atatürk bulvarlarından Sıhhiye Meydanı'na yürüyen gruplar, Ankara Adliyesi önünde kurulan arama noktalarından geçerek kutlama alanına girdi. Kutlamalarda, HDP İstanbul Miletvekili Sırrı Süreyya Önder ve HDP Ağrı Belediye Başkanı Sırrı Sakık da yer aldı. 1 Mayıs kapsamında Kızılay, Güven Park'ta Ethem Sarısülük'ün anısına karanfil bırakıldı. Anma etkinliğine, CHP Grup Başkan Vekili Levent Gök, HDP Van Milletvekili Nazmi Gür ve Sarısülük'ün abisi Mustafa Sarısülük de katıldı.
ZİNCİRLİKUYU'DA BARİKATINI BELEDİYE OTOBÜSÜYLE AŞTILAR: Zincirlikuyu'da toplanan bir grup, Beşiktaş'a yürümek isteyince polis izin vermedi. Yaşanan tartışmaların ardından grup, belediye otobüslerine binerek Beşiktaş'a gitti. 
'CANLI BOMBA' ANONSU: İstanbul'da polis telsizinden görev yapan tüm ekiplere, 'Canlı bombaya karşı duyarlı olun' anonsu geçti. 
KONYA'DA 1 MAYIS COŞKUSU: Memur-Sen ve Hak-İş, 1 Mayıs Emek ve Dayanışma Günü'nü binlerce işçi ve memurun katılımıyla Konya Şehir Meydanı'nda kutlamaya başladı. Hak-İş Genel Başkanı Mahmut Arslan, Memur-Sen Genel Başkanı Ali Yalçın, işçilerle Alaaddin Caddesi'nden 1 Mayıs Emek ve Dayanışma Günü'nün kutlandığı Şehir Meydanı'na halkı selamlayarak geldi. 1 Mayıs'ı Konya'da kutlamak için Memur-Sen ve Hak-İş konfederasyonlarına bağlı sendikaların üyesi çok sayıda işçi, otobüslerle kente geldi. 
KAZANCI YOKUŞU'NA KARANFİL: Birleşik Kamu-İş üyeleri Taksim'de Kazancı Yokuşu'na karanfil bıraktı. 1 Mayıs 1977'deki 1 Mayıs kutlamalarında 34 işçinin büyük çoğunluğu Kazancı Yokuşu'nda yaşamını yitirmişti. Birleşik Kamu-İş üyeleri ardından da Atatürk Anıtı'na da çelenk bıraktı.
MECİDİYEKÖY'DE POLİS YIĞINAĞI: Sendika ve sivil toplum örgütleriyle vatandaşların toplanmaya başladığı Mecidiyeköy'de polis yığınak yaptı. 
DİSK VE KESK BAŞKANLARI BEŞİKTAŞ'TA: DİSK Başkanı Kani Beko ve KESK Başkanı Lami Özgen'in de aralarında bulunduğu 1 Mayıs Tertip Komitesi'nin üyelerinden oluşan bir grup, Beşiktaş Meydanı'na geldi. Grubu aralarında CHP İstanbul Milletvekili Süleyman Çelebi'nin de olduğu az sayıdaki kişi alkışlarla karşıladı. Kani Beko burada basın mensuplarına bir açıklama yaptı. Kani Beko, "Dün DİSK, KESK, TTB, TMMOB temsilcileri olarak İstanbul Valisi'ne Başbakanın dün yaptığı açıklamaları kendilerine hatırlatarak 1 Mayıs Emek ve Dayanışma Günü'nü dünyada olduğu gibi İstanbul Taksim Meydanı'nda el ele, omuz omuza, kardeşçe kutlamak istediğimiz söyledik" dedi.Beko, "Dilerim türkülerle, şarkılarla Taksim'de 1 Mayıs'ı kutlarız" diye konuştu.
GRUPLAR TOPLANIYOR: İstanbul'daki kutlamaların adreslerinden Beşiktaş ve Bakırköy'de gruplar kutlama için toplanıyor.
BEŞİKTAŞ'TA GERGİNLİK: Beşiktaş Meydanı'na ara sokaklardan gelen bir kişinin polislerce gözaltına alınması CHP Milletvekili Süleyman Çelebi'nin tepkisini çekti. Çelebi ve polisler arasında kısa süreli tartışma yaşandı.
TÜRK-İŞ TAKSİM ATATÜRK ANITINA ÇELENK KOYDU: Taksim Meydanı ve çevresinde görevlendirilen çok sayıda polis, meydana çıkan ara sokakları sabah erken saatlerde, bariyerlerle araç ve yaya trafiğine kapattı. Türk-İş, 1 Mayıs Emek ve Dayanışma Günü'nü, Taksim Meydanı'ndaki Atatürk Anıtı'na çelenk bırakarak kutladı.
'ŞOFÖRLER ENGELLENİYOR': DİSK Genel Başkanı Kani Beko, "Beşiktaş'a gelmek isteyen işçi arkadaşlarımızın otobüsleri engelleniyor ve şoförlere, "Ehliyetinizi alırız" deniliyor" dedi. 
ZONGULDAK'TA MADENCİLERLE KUTLAMA: Türk-İş'in 1 Mayıs Emek ve Dayanışma Günü'nü, Zonguldak'ta kutlama kararı doğrultusunda farklı illerden gelen işçiler kortej alanında toplandı. Yaklaşık 10 bin kömür işçisinin çalıştığı madenci kentindeki kutlamalar kapsamında, çeşitli sendikalara üye işçi grupları toplandıkları Zonguldak Şehir Terminali önünden Madenci Anıtı'na kadar kortej eşliğinde yürüyecek.
TAKSİM'DE POLİS ABLUKASI:  Taksim Meydanı ve çevresinde görevlendirilen çok sayıda polis, meydana çıkan ara sokakları sabah erken saatlerde, bariyerlerle araç ve yaya trafiğine kapattı.
İLK ÇELENK BELEDİYE BAŞKANINDAN: Taksim Meydanı'na gelen Beşiktaş Belediye Başkanı Murat Hazinedar ilk çelenki bırakan isim oldu.
YOLLAR TRAFİĞE KAPATILDI: İstanbul Emniyet Müdürlüğü'nün uygulaması kapsamında saat 06.00'dan itibaren Taksim, Şişli, Mecidiyeköy ve Beşiktaş çevresindeki yollar trafiğe kapatıldı. Söğütlüçeşme-Cevizlibağ arasında metrobüs hattı 06.00'dan itibaren hizmet vermiyor. Metrobüs, Beylikdüzü-Cevizlibağ arasında çalışıyor. Anlık değişiklikler İETT'nin Twitter hesabı @iettdestek hesabından takip edebilecek.

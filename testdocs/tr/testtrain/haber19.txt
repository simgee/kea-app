<url>http://www.hurriyet.com.tr/dunya/28596783.asp</url>
<title>Cumhurbaşkanı Erdoğan: Her turisti paketleyip göndermemiz gerekir</title>

Cumhurbaşkanı Recep Tayyip Erdoğan, Slovenyalı mevkidaşı Borut Pahor'la ortak basın toplantısı düzenledi. Erdoğan, teröristlerin Türkiye'ye girmesine engel olunması için diğer ülkelerin işbirliğine ihtiyaç duyulduğunu vurgulayarak, "Bize isimlerin ve listelerin gönderilmesi gerekir. Aksi takdirde bizim gelen her turisti paketleyip göndermemiz gerekir" dedi.


CUMHURBAŞKANI ERDOĞAN SLOVENYA’DA
Slovenya'nın başkenti Ljubljana'daki toplantıdan satır başları:

PAHOR:
- Bir günlük resmi ziyaret çerçevesinde sevgili dostum, meslektaşımı konuk etmekten gurur duyuyorum. 2011 yılından bu yana stratejik işbirliği anlaşması söz konusu. İki ülke arasındaki ilişkiler mükemmel seyretmekte. İki taraf ilişkileri geliştirmeye devam etmek istiyor. Bu konudaki niyetimi teyit ettik. Sevgili dostum Erdoğan ile birbirimizi her ikimiz de başbakanken tanırız. Siyasi ilişkilerimiz iyi devam etmektedir.
- Türkiye ile Slovenya ortaklık ilişkilerini daha ileriye götürmek istiyor. Slovenya samimiyetle ve güçlü biçimde Türkiye’nin AB’ye üyeliğini desteklemektedir. Bu gelişme ile ilgili süreç oldukça uzun sürdü. Daha uzun bir yol var gibi görünüyor ama Slovenya özel bir statü ile yola devam etmenin çözüm olabileceğini öneri olarak düşündü. AB ile entegrasyonu hızlandıracak işbirliklerinin yapılması etkili olacaktır. Tabii AB’de böyle özel statüler söz konusu değil şu anda.

- Sayın Erdoğan ile Balkanlarla olan ilişkileri ele aldık. İki ülke olarak ç özüm üretmek adına işbirliğimizin öneminin altını çizdik. İki ülke arasındaki ekonomik ilişkiler 1 milyar doları aşıyor ama yapılması gereken başka adımlar var. Üçüncü ülkelerde atılabilecek adımlar var. Sayın Erdoğan Koper Limanı’ndan bahsetti görüşmelerimizde. Limanlar açısından da işbirliğimizin gelişmesini umuyoruz. Gün içinde bu konuları ele aldık ve konuşacağımız başka konular da olacak.

- Uluslararası ortamda Türkiye’yi kim nasıl değerlendirirse değerlendirsin, Ortadoğu’da gördüğümü çalkantılı dönemde Türkiye 5 milyar dolardan fazla parayı mülteciler için harcamış durumda. Bizim de bunu desteklememiz gerekiyor. Bazı konularda farklı düşüncelerimi olabilir ama bizi birbirimize bağlayan ortak konulara önem veriyoruz. Sadece siyasi ve ekonomik değil kişisel ilişkilerimiz de önemli. Erdoğan’ın ülkemizi ziyaret ediyor olması da çok önemli bir adım…

ERDOĞAN
- Slovenya’yı Mayıs 2012’de başbakan olarak ziyaret etmiştim.  Ocak 2014’te değerli meslektaşım ile tekrar görüşme fırsatımız oldu. New York’ta görüştük. Üst düzey olan bu ziyaretler artarak devam ediyor… Bu da işbirliğini siyasi, askeri ve ekonomik alanda iş birliğinin arttığını gösterir. Bunun yanında AB sürecinde yanımızda olan bir Slovenya ve NATO’da biz kendilerini desteğimizi verdik. 1992’de Slovenya’nın bağımsızlığını tanıdık ve 1993’de büyükelçiliğimizi açtı. Ekonomik olarak 1 milyar doların üstünde bir ticaret hacmine sahibiz ve arttıracağız. Üçüncü ülkelerde örneğin Karadağ’da hidroelektrik santral kurma konusunda verilecek destekle bu adımı atmak istiyoruz.
- Bu konuda enerji bakanlarımız iletişim halindeler. Müteahhitlik, otomotiv, tekstilde aynı şekilde bu adımları atmamız mümkün. Bugün iki saatte buradaydık. Artık uzak ülkeler değiliz. Karma komisyonlarımız bir araya geldiler ve neler yapabileceğimizi görüşme imkanı buldular. Balkanlar’da nelerin yapabiliriz konuştuk. Üzerinde ısrarla durduğumuz konu bugün imza attığımız iki anlaşmanın hayata geçirilmesi ve bunların arttırılması gerekiyor. Bundan sonraki süreçte bakanlarımız, milletvekillerimizin bir araya gelmesiyle ilişkileri arttıracağız.

- Önemli bir adım da sürücü belgeleri ile yaşanacak. Haftanın her günü birer sefer gelen uçak seferlerinin ona çıkması adına adımlar attık. Kaynaşmamız turizm ile daha ciddi bir konuma yükselecektir.

Sayın meslektaşımı da ilk fırsatta Türkiye’ye bekliyorum. İlk davetim 23- 24 Nisan. Kendileri tercih yapacaklar ve kara savaşlarını 100. Yılını kutlayacağız. Şu ana kadar 30’u aşkın devlet adamı gelecekler. Oradan dünyaya barış mesajını birlikte verelim istiyorum.

Soru: İki ülke arasındaki işbirliği genel anlamla Türkiye’nin güvenlik sorunlarıyla ilgili nasıl bir katkı yapabilir? IŞİD elemanların geçişi konusunda özellikle?
Erdoğan: Terör lokal bir konu değildir. Uluslararası bir konudur. Şu anda bizim ülkemize giriş yasağı koyduğumuz 12 bin 500 kişilik liste söz konusu. Yakalayıp ülkesine gönderdiğimiz sayı ise 1250 civarındadır. Bize isimlerin ve listelerin gönderilmesi gerekir. Aksi takdirde bizim gelen her turisti paketleyip göndermemiz gerekir. DAİŞ ile işbirliğinin söylenmesi Türkiye’ye saygısızlık. DAİŞ’i terör örgütü olarak tanıyan bir örgütüz. (Dili sürçerek 'örgüt' diyor). IŞİD demek İslam’a saygısızlıktır. O yüzden de DAİŞ diyoruz.
Soru: Bugün Ak Parti'nin seçim bildirgesini okuduğunuza dair sözlerinize muhalefetten tepki geldi. Seçim bildirgelerini size göndereceklerini söylediler?
Seçim bildirisi okudum diye beyanım olmadım. Başbakanın, başkanlık sistemi ilgili düşüncelerini benimle paylaştığını, bizzat kendisini yazacağını söylediğini,  ben de düşüncelerimi kendisi ile paylaştığımı söyledim.  Muhalefet seçim bildirgelerini bana yollarsa kendilerine yardımcı olurum. Hele hele başkanlık sistemi ile ilgili düşüncelerini yollarlarsa isabetli olur. Biliyorsunuz başkanlık sistemine karşılar. Ben bu ülkede, ülkemde 40 yıldır siyasetin içinde olan birisiyim. Bunlar siyaset acemisi, bu tür bildiriler gelirse tecrübelerimi kendileri ile paylaşmış olurum.
Erdoğan'ın Yemen'le ilgili bir soruya verdiği yanıt:
Yemen’in toprak bütünlüğünü bütün Yemenlilerin savunması gerektiğini ifade eden açıklamalarımız oldu. Suudi Arabistan’ın başlattığı operasyona destek verebileceğimizi söyledik ve aynı noktadayız.

<url>http://www.haber7.com/guncel/haber/1357599-tahliye-karari-veren-hakim-baser-de-tutuklandi</url>
<title>Tahliye kararı veren hakim Başer de tutuklandı</title>
Paralel Yapı tutuklularına tahliye kararı veren 32. Asliye ceza hakimi Mustafa Başer tutuklandı.
Eski 29. Asliye Ceza Mahkemesi Hakimi Metin Özçelik ile 32. Asliye Ceza Hakimi Mustafa Başer "örgüt üyeliği" suçlamasıyla tutuklanma talebiyle Bakırköy 2. Ağır Ceza Mahkemesi'ne sevk edildi.

İKİ HAKİM DE TUTUKLANDI

32. Asliye Ceza Mahkemesi'nin eski hakimi Mustafa Başer, ailesiyle birlikte Bakırköy adliyesine geldi. Başer de çıkarıldığı mahkemece tutuklandı. Eski İstanbul 32. Asliye Ceza Mahkemesi Hakimi Mustafa Başer'in tutuklanma gerekçeleri: "Türkiye Cumhuriyeti Hükümeti'ni ortadan kaldırmaya veya görevlerini yapmasını kısmen veya tamamen engellemeye teşebbüs etmek" ve "Silahlı örgüt üyesi olmak" denildi.


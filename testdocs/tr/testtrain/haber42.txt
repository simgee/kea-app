<url>http://www.haberturk.com/dunya/haber/1072342-almanyada-teror-zanlisi-iki-turk-tutuklandi</url>
<title>Almanya'da terör zanlısı iki Türk tutuklandı</title>
Polis, Türk oldukları belirtilen şüphelilerin evlerinde yaptığı aramada muhtemel terör saldırılarında kullanılmak üzere hazırlanmış mühimmat buldu
Almanya'nın Hessen Eyaleti'nin Oberursel kentinde polis terör saldırısı yapmayı planladıkları iddia edilen biri Alman vatandaşı iki Türk yakaladı.
Soruşturmayı yürüten Frankfurt savcılığının basın sözcüsü AA muhabirine yaptığı açıklamada Halil D.'nin Almanya doğumlu ve Alman vatandaşı olduğu, Şenay D.'nin ise Türkiye'de doğduğu ve Türk vatandaşı olduğu ifade edildi.
EVDE PATLAYICI MADDE, TÜFEK VE MÜHİMMAT DEPOSU ELE GEÇİRİLDİ 
Polis özel harekat timinin gerçekleştirdiği belirtilen operasyon sonucunda şüphelilerin evinde muhtemel terör saldırılarında kullanılmak üzere boru bomba, patlayıcı madde, tüfek ve mühimmat deposu ele geçirildiği belirtildi.
Evli çiftin bir kaç gündür polis tarafından gözlemlendiği kaydedilirken, şüphelilerin Mart sonunda Frankfurt'da sahte isimle bir yapı marketten büyük miktarda hidrojen peroksit ve ispirto almaları sonrası polis tarafından takibe alındıkları ifade edildi.
EL KAİDE BAĞLANTISI İDDİASI 
Halil D.'nin radikal gruplarla ve El Kaide örgütüyle bağlantısı olduğu iddia ediliyor. Hidrojen peroksit geçmişte terörist gruplar tarafından patlayıcı madde yapımında etken madde olarak kullanılmıştı.
